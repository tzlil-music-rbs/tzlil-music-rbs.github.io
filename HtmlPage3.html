<!DOCTYPE html>
<html>
<head>
    <meta charset="utf-8" />
    <title>מה הכלי שלי?</title>
    <link href="StyleSheet.css" rel="stylesheet" />
</head>
<body>
    <a name="a3"></a>
    <table>
        <tr>
            <th><a href="index.html">דף הבית</a></th>
            <th><a href="HtmlPage1.html">מי אנחנו</a></th>
            <th><a href="HtmlPage2.html">חוויות ואירועים במרכז</a></th>
            <th><a href="HtmlPage3.html">מה הכלי שלי?</a></th>
            <th><a href="HtmlPage4.html">עוד על כלי התזמורת</a></th>
        </tr>
    </table>
    <img src="pictures/לוגו.png" />
    <h1>איזה כלי מתאים לי?</h1>

    אתם רוצים שהילד ילמד לנגן? יש לו כישרון טבעי שאתם רוצים לפתח ואתם לא יודעים באיזה כלי לבחור?
    <br />אז בואו ונעשה קצת סדר.
    <h2>כלי הנגינה הפופולריים למתחילים</h2>
    בעיקרון כל כלי נגינה יכול להיות הראשון. העניין הוא שלא כל הכלים קלים באותה מידה להתחלה, לא כל הכלים מתאימים לכל גיל, ולכל כלי יש יתרונות וחסרונות ככלי נגינה ראשון. בין כלי הנגינה הפופולריים במיוחד ככלי ראשון ניתן למנות פסנתר, אורגנית, חלילית, תופים וגיטרה. נבדוק אותם אחד אחד.

    <h3>הגיטרה</h3>
    <img src="pictures/גיטרה.png" width="200px" />

    <p>
        גיטרה היא כלי שניתן ללמוד בצורה הקלאסית, עם תווים והקפדה על צורת האחזקה ועל איכות הצליל, אבל אפשר גם להסתפק, למי שלא מתאים לו להתאמן שעות בכל יום, בלימוד אקורדים בלבד, ואם זו גיטרה חשמלית רצוי להכיר גם כמה סולמות שיאפשרו לאלתר בשטח.
        <br />  הגיטרה נחשבת ל"כלי של החבר'ה", אפשר לקחת אותה לטיול או למדורה, וכל מי שיודע מבחר אפילו לא גדול של אקורדים יוכל להיות המוביל בשירה.
    </p>

    <h3>האורגנית</h3>
    <p>
        לאורגנית יש מקלדת הזהה במבנה למקלדת של הפסנתר (אם כי קטנה יותר). היא נוחה מאוד להתמצאות, והיא אידיאלית ללמוד בעזרתה את יסודות המוסיקה, תווים ותיאוריה.
        באף כלי נגינה אין פריסה נוחה כל כך מול העיניים של צלילי הסולם המוסיקלי.
        האורגנית זולה בהרבה מהפסנתר, היא קטנה, היא ניידת, ולא צריך לעשות רפורמות בשביל להכניס אותה לסלון.
        האורגנית היא גם כלי אטרקטיבי לילדים: היא מאפשרת נגינה בגוונים שונים ורבים של צלילים, מקצבי תופים וליווי אוטומטי המופעלים בלחיצת כפתור.
        האורגנית היא כלי קל יחסית לנגינה, דבר שמאפשר, בניגוד לכלי נגינה אחרים, סיפוק מהיר המדרבן את הילד ונותן לו מוטיבציה להמשיך.
    </p>

    <h3>הפסנתר</h3>
    <img src="pictures/פסנתר.png" width="200px" />
    <p>
        ישנם מורים שיאמרו כי האורגנית איננה נחשבת ככלי אמנותי, איננה מפתחת שליטה על איכות הצליל, משום שהכל בא מוכן. מי שמתחיל על אורגנית יתקשה לעבור לפסנתר, הם טוענים.
        מורים אלה ימליצו על הפסנתר ככלי ראשון.
        פסנתר ללא ספק דורש יותר השקעה מהתלמיד, אך התוצאה הנשמעת מרשימה הרבה יותר מצלילי האורגנית.
        פסנתר גם יקר יותר, ואיננו נייד, אך הוא מהווה רהיט עץ יפהפה, סמל תרבות, ומזמין תמיד לנגן עליו וליהנות מצליליו.
        הפסנתר הוא גם כלי שקל וכיף לאלתר עליו אפילו ללא ידע מוקדם.
    </p>

    <h3>התופים</h3>
    <p>
        הילד רוצה תופים, האם אפשר שהכלי הראשון יהיה תופים? אם הילד נמשך לתופים, אין סיבה שלא לתת לו.
        תופים זה כלי אמנותי ומוערך ביותר בעולם המוסיקה. המתופף הוא האחראי למקצב, הוא הרוח החיה, הוא נותן את הביט והוא נותן את האווירה.
        מערכת התופים דומיננטית ומשמעותית ביותר בסגנונות רוק, פופ וג'אז. גם במוסיקה קלאסית יש מקום של כבוד לתופים ולכלי ההקשה השונים.
        תלמיד תופים יפתח במיוחד את כישורי הקצב שלו, אך כדי להבין הרמוניה ותיאוריה של המוסיקה רצוי ללמוד על כלי נגינה נוסף.
    </p>

    <h3>הכינור</h3>
    <img src="pictures/כינור.png" width="200px" />
    <p>
        ומה עם כינור? כינור הוא אחד הכלים הקשים ללימוד ונדרשת השקעה רבה כדי להפיק צליל סביר וללמוד לנגן היטב.
        אבל ילד שיתמיד אפילו מספר חודשים בלימוד כינור יפתח ללא ספק כישורים של התמדה, פיתוח שמיעה, ויחווה סיפוק רב מההישגים שלו.
        כינור הוא כלי מרכזי בתרבות המוסיקה הקלאסית, יש לו צליל חם ונוגע ללב, והוא קיים גם בג'אז, ברוק ובמוסיקה האתנית.
        ישנם הרכבים המשתמשים בכינור חשמלי.
    </p>
    <h3>כלי הנשיפה</h3>
    <h3>חלילית</h3>
    
        <img src="pictures/חלילית.png" width="200px" />
        <p>
            החלילית גם היא פופולרית בשל קלות הנגינה בה היחסית, המחיר הזול והניידות שלה. בחלק מבתי הספר לומדים הילדים חלילית כחלק מתכנית הלימודים.
            צירוף של מספר חליליות המנגנות יחד בהרמוניה של קולות יוצר צליל עשיר וערב לאוזן.
            מכל כלי הנשיפה, החלילית הינה הכלי היחיד שאינו דורש שעות רבות של אימון רק בשביל להוציא צליל (ניסיתם להוציא פעם צליל מחליל צד?). הצליל נעים וגודל הכלי וקלות השימוש בו עושים אותו כלי מצוין גם לילדים קטנים.
            מהחלילית ניתן להמשיך לכלי נשיפה אחרים, כגון חליל צד, קלרינט, סקסופון וחצוצרה. כלים אלה נחשבים מאתגרים יותר, אך מומלץ לא להתחיל לנגן עליהם לפני גיל 9.
        </p>
    <h3>מפוחית</h3>
    <img src="pictures/מפוחית.png" width="200px" />
    <p>
        עוד כלי נשיפה מומלץ הוא המפוחיות הדיאטונית. מפוחית דיאטונית היא המפוחית הסטנדרטית, ולה סולם קבוע.
        הנגינה על מפוחית יכולה לפתח את חוש הקצב, השמיעה המוזיקלית, והביטחון בנגינה, יחד עם הצליל הנעים זהו כלי שווה לנגן המתחיל.
        מהמפוחית הדיאטונית ניתן להתקדם למפוחית כרומטית, המכילה את כל הצלילים, ומאפשרת נגינה מקצועית ונעימה במגוון סגנונות.
    </p>

    <h3>
        לסיכום, כדאי קודם כל לבדוק לאיזה כלי הילד נמשך באופן אינטואיטיבי. ילדים יודעים באינטואיציה מה מתאים להם.
        <br /> אח"כ צריך לקחת בחשבון את אופי הילד - האם הוא מסוגל להתמיד בשעות רבות של אימון? אם אין וודאות לכך, יותר בטוח לרכוש עבורו כלי קל יחסית כמו אורגנית או חלילית.
        <br /> כמו כן צריך לקחת בחשבון את גילו ולא להציע לו כלי הגדול למידותיו.
        ולבסוף כמובן יש את עניין התקציב.
        <br /> עניין נוסף שכדאי לקחת בחשבון הוא הנטייה הטבעית של הילד- כלומר השמיעה המוסיקלית, חוש הקצב וכו'.
        <br />  גם מבנה גוף יכול להיות מתאים יותר או פחות לכלי נגינה מסוימים, ולשם כך רצוי להתייעץ עם מורה למוסיקה מקצועי ובעל ניסיון.
    </h3>
    <h2>ואם אתם אלו שחולמים לנגן...</h2>
    זה הזמן! הכנו לכם מקבץ שאלות שיכוון אתכם לכלי שהוא הכי שלכם:
    <h3>איזה סוג מוסיקה אתם אוהבים?</h3>
    קשה קצת לנגן רוק מתקדם על קלרינט או פסנתר – למרות שהכול אפשרי, כמובן.
    מצד שני, גיטרה חשמלית תתאים מאוד לג'אז וגם לרוק.
    בחרו בכלי נגינה שיתאים לסגנון המוסיקה שאתם אוהבים,
    אבל שהוא גם גמיש מבחינת סוגים וסגנונות, כדי שתוכלו להתפתח בעתיד.

    <h3>מתי אתם רואים את עצמכם מנגנים?</h3>
    באילו סיטואציות? בבית? עם חברים או לבד?
    פסנתר מתאים יותר לנגינה אישית, לבד. גיטרה או תופים מתאימים יותר לנגינה קבוצתית, בהרכב או בזוג.

    <h3> האם אתם רוצים גם לשיר?</h3>
    אם כן, כלי נשיפה הם מחוץ לתמונה, כמובן. גיטרה או פסנתר וכן אורגנית - יתאימו יותר.

    <h3>כמה זמן אתם יכולים להשקיע?</h3>
    אין מה לעשות: יש כלי נגינה קשים ומסובכים יותר ללימוד, ויש פשוטים יותר.
    יוקללה, גיטרה, חלילית ואפילו חליל הם כלים פשוטים יחסית ללימוד.
    פסנתר, כינור וכלי קשת בכלל, קלרינט, אבוב וכלי נשיפה ממתכת, הם כלים יחסית קשים ללימוד (סקסופון קל יותר).

    <h3>כמה אתם יכולים להשקיע?</h3>
    פסנתר הוא עניין יקר. גיטרה אקוסטית טובה תמצאו גם ב- 300 ש"ח, במיוחד יד שנייה.
    אל תקנו כלי גרוע, אבל החליטו ללמוד בכלי נגינה שתוכלו לממן, אם תרצו להתקדם.
    פסנתר ניתן לשכור, אבל ההוצאה בכל מקרה תהיה לא קטנה.

    <h3>כמה מקום יש לכם – ומאיזה סוג?</h3>
    אם כל מה שעומד לרשותכם הוא החדר הפרטי שלכם בבית, אז אתם צריכים לבחור בכלי קטן יחסית, ונייד.
    אם יש לכם גישה למרתף מבודד ואתם אוהבים תופים – לכו על זה.

    <h2>ולסיום זכרו: לימוד נגינה דורש זמן, התמדה וסבלנות – אל תתייאשו: בסופו של דבר יגיעו התוצאות – ויישמעו!</h2>


    <br /><a href="#a3">חזרה לראש הדף</a>
    <br /><a href="HtmlPage4.html">עוד על כלי התזמורת</a>
    <br /> <a href="index.html">חזרה לדף הבית</a>
</body>
</html>